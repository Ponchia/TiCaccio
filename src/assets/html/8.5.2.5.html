<div id="legge" style="background-color: #FFFFFF;">
<div class="rientro-legge">
<h2>Decreto esecutivo concernente la pesca nei laghi Ritom, Naret Grande e Sambuco</h2>
<p>(del 18 maggio 2016)</p>
<p>IL CONSIGLIO DI STATO<br/>DELLA REPUBBLICA E CANTONE TICINO</p>
<p class="testoLeft">
					richiamati la legge federale sulla pesca del 21 giugno 1991, la legge cantonale sulla pesca e sulla protezione dei pesci e dei gamberi indigeni del 26 giugno 1996 e il relativo regolamento di applicazione del 15 ottobre 1996;<br/>constatata nei laghi Ritom, Naret Grande e Sambuco l’eccessiva presenza di grossi pesci predatori che rendono difficoltosa la gestione del patrimonio ittico;<br/>allo scopo di tentare uno sfoltimento di questi pesci attraverso l’attività di pesca dilettantistica, prima di un eventuale intervento con la posa di reti;<br/>sentito il preavviso favorevole della Commissione laghi alpini della Federazione Ticinese per l’Acquicoltura e la Pesca (FTAP);<br/>su proposta del Dipartimento del territorio;				</p>
<p>decreta:</p>
</div>
<ul class="parti">
<li>
<ul class="articoli">
<li>
<div class="capoverso">
<b>Art. 1</b>
											Dal 6 giugno al 30 settembre 2016, per l’esercizio della pesca nei laghi Ritom, Naret Grande e Sambuco (indicati rispettivamente con il numero 20, 51 e 63 sul libretto per la registrazione delle catture e sulla relativa cartina), ai detentori delle patenti D1 è consentito l’uso contemporaneo di due canne, a condizione che le stesse siano ambedue innescate con pesce naturale vivo o morto, oppure artificiale per la cattura di grossi pesci predatori.	
							
						</div>
</li>
</ul>
<ul class="articoli">
<li>
<div class="capoverso">
<b>Art. 2</b>
<sup>1</sup>Per l’innesco è consentito unicamente l’uso di pesci non protetti, oppure pesci artificiali, la cui lunghezza totale non deve essere inferiore a 7 cm.	
							
						</div>
</li>
<li>
<div class="capoverso">
<sup>2</sup>Per l’innesco con pesce vivo è consentito unicamente l’uso della sanguinerola (bameli), innescata per la bocca in conformità con l’art. 5b dell’Ordinanza concernente la legge federale sulla pesca del 24 novembre 1993.	
							
						</div>
</li>
</ul>
<ul class="articoli">
<li>
<div class="capoverso">
<b>Art. 3</b>
											Le catture di grossi pesci predatori di lunghezza pari o superiore ai 50 cm, effettuate in questi laghi secondo le modalità di cui agli art. 1 e 2, oltre che essere regolarmente iscritte nel libretto di statistica, dovranno essere segnalate telefonicamente entro 48 ore all’Ufficio della caccia e della pesca (091 814 28 71).	
							
						</div>
</li>
</ul>
<ul class="articoli">
<li>
<div class="capoverso">
<b>Art. 4</b>
											Il mancato rispetto delle disposizioni del presente decreto saranno perseguite giusta gli art. 32 segg. LCP.	
							
						</div>
</li>
<li>
<div class="capoverso">
										Il presente decreto è pubblicato nel Bollettino ufficiale delle leggi ed entra in vigore il 6 giugno 2016.	
							
						</div>
</li>
</ul>
<p class="testoLeft">Pubblicato nel BU <b>201</b><b>6</b>, 233.  </p>
<ul class="articoli">
<li>
</li>
</ul>
</li></ul></div>