<div id="legge" style="background-color: #FFFFFF;">
<div class="rientro-legge">
<h2>Decreto esecutivo concernente le zone di protezione pesca 2013-2018</h2>
<p>(del 24 ottobre 2012)</p>
<p>IL CONSIGLIO DI STATO<br/>DELLA REPUBBLICA E CANTONE TICINO</p>
<p class="testoLeft">
					visti la legge federale sulla pesca del 21 giugno 1991, la relativa ordinanza del 24 novembre 1993, la legge cantonale sulla pesca e sulla protezione dei pesci e dei gamberi indigeni del 26 giugno 1996 e il relativo regolamento d’applicazione del 15 ottobre 1996, in particolare l’art. 19;				</p>
<p>decreta:</p>
</div>
<ul class="parti">
<li>
<ul class="articoli">
<li>
<div class="capoverso">
<b>Art. 1</b>
											Per il periodo di sei anni, dal 1° gennaio 2013 al 31 dicembre 2018, sono istituite le seguenti zone di protezione dove la pesca è vietata:	
							
						</div>
</li>
<li>
<div class="capoverso">
										a)	Zone di protezione permanenti nei corsi d’acqua:	
							
						</div>
</li>
<li>
<div class="capoverso">
										1.	Riale di Golino: dalla confluenza con il fiume Melezza alla prima cascata a monte della strada cantonale.	
							
						</div>
</li>
<li>
<div class="capoverso">
										2.	Torrente Brima ad Arcegno: dalla confluenza con il riale «Mulin di Cioss» all’entrata del paese di Arcegno, nonché tutta la tratta a valle dello sbarramento presso i mulini Simona a Losone.	
							
						</div>
</li>
<li>
<div class="capoverso">
										3.	Torrente Ribo a Vergeletto: dal ponte in località Custiell (pto. 891, poco a monte di Vergeletto) al ponte in ferro in località Zardin.	
							
						</div>
</li>
<li>
<div class="capoverso">
										4.	Fiume Bavona a Bignasco-Cavergno: dal ponte della cantonale a Bignasco fino alla passerella di Cavergno.	
							
						</div>
</li>
<li>
<div class="capoverso">
										5.	Roggia della piscicoltura di Sonogno: tutto il corso d’acqua fino alla confluenza con il fiume Verzasca.	
							
						</div>
</li>
<li>
<div class="capoverso">
										6.	Ronge di Alnasca a Brione Verzasca: dalla confluenza con il fiume Verzasca alle sorgenti.	
							
						</div>
</li>
<li>
<div class="capoverso">
										7.	Riale Fimina a Frasco: dalla confluenza con il fiume Verzasca alle sorgenti.	
							
						</div>
</li>
<li>
<div class="capoverso">
										8.	Laghetto del Demanio dello Stato a Gudo.	
							
						</div>
</li>
<li>
<div class="capoverso">
										9.	Riale di Gorduno: dalla confluenza con il fiume Ticino alla prima cascata a monte della piscicoltura.	
							
						</div>
</li>
<li>
<div class="capoverso">
										10.	Fiume Moesa a Lumino: dal secondo pilone della linea elettrica in sponda destra a monte del riale Grande a Lumino fino al confine del Cantone dei Grigioni.<a href="#" id="id49832" onclick="javascript:nota(event,49832);return false;" title="  Numero modificato dal DE 15.11.2016; in vigore dal 1.1.2017 - BU 2016, 474."><sup>[1]</sup></a><div id="div49832" style="display: none;"></div>
</div>
</li>
<li>
<div class="capoverso">
										11.	Canale di scarico della Centrale elettrica di Biasca: il divieto è esteso a tutto il canale.	
							
						</div>
</li>
<li>
<div class="capoverso">
										12.	Roggia di Semione: dalla confluenza con il fiume Brenno a Loderio al ponte della Ganna a Malvaglia/Ludiano.	
							
						</div>
</li>
<li>
<div class="capoverso">
										13.	Fiume Brenno: dal Ponte del Satro poco a monte di Dongio al ponte delle terme di Acquarossa; nonché l’affluente in sponda destra presso la piscicoltura, dalla confluenza col Brenno al ponte Scaradra sulla strada per Corzoneso.	
							
						</div>
</li>
<li>
<div class="capoverso">
										14.	Fiume Brenno: dalla prima ansa del fiume salendo dal ponte per Loderio fino all’inizio della tratta arginata (sponda sinistra), nonché nell’affluente Legiuna dalla confluenza col Brenno fino alla prima briglia.	
							
						</div>
</li>
<li>
<div class="capoverso">
										15.	Canale di scarico della Centrale Nuova Biaschina in Personico: il tratto di canale cintato.	
							
						</div>
</li>
<li>
<div class="capoverso">
										16.	Roggia di Lavorgo: la roggia del Consorzio della campagna di Lavorgo.	
							
						</div>
</li>
<li>
<div class="capoverso">
										17.	Fiume Ticino a Faido: dalla zona bersagli (bütt) dello stand di tiro a Chiggiogna al viadotto autostradale sul fiume Ticino a Faido, compresi gli affluenti in sponda destra dal fiume fino ai piedi della roccia.	
							
						</div>
</li>
<li>
<div class="capoverso">
										18.	Roggia delle tre cappelle ad Ambrì: dalla confluenza con il Rio Secco all’inizio della roggia (sbocco della tubazione).	
							
						</div>
</li>
<li>
<div class="capoverso">
										19.	Rio Secco ad Ambrì e affluenti laterali: dalla vecchia strada per Quinto fino al ponte della strada agricola nei pressi della ferrovia in località La Bassa.	
							
						</div>
</li>
<li>
<div class="capoverso">
										20.	Roggia che alimenta e fiancheggia lo stabilimento cantonale di piscicoltura di Rodi: tratta compresa tra la stradina del percorso vita fino alla strada cantonale.	
							
						</div>
</li>
<li>
<div class="capoverso">
										21.	Fiume Ticino ad Airolo: dal ponte di accesso allo stand di tiro in zona Isera alla confluenza del riale Foss.	
							
						</div>
</li>
<li>
<div class="capoverso">
										22.	Riale Murinascia di Cadagno: il tratto compreso fra il lago Cadagno e la strada mulattiera per Campo, sulla riva del lago Ritom.	
							
						</div>
</li>
<li>
<div class="capoverso">
										23.	Riale Franscinone: dal ponte che conduce alla centrale elettrica di Massagno al punto estremo nord della cinta del Penitenziario.	
							
						</div>
</li>
<li>
<div class="capoverso">
										24.	Riale Scairolo a Barbengo: dalla foce a Figino al ponte di Cadepiano.	
							
						</div>
</li>
<li>
<div class="capoverso">
										25.	Fiume Laveggio a Riva S. Vitale: il tratto compreso fra la foce e il ponte della cantonale per Capolago.	
							
						</div>
</li>
<li>
<div class="capoverso">
										b)	Zone di protezione permanenti nei laghi Verbano e Ceresio:	
							
						</div>
</li>
<li>
<div class="capoverso">
										1.	Lago Verbano:	
							
						</div>
</li>
<li>
<div class="capoverso">
										A)	ai sensi dell’art. 6 della Convenzione tra la Confederazione Svizzera e la Repubblica Italiana per la pesca nelle acque italo-svizzere, la pesca è vietata alle foci dei fiumi Maggia, Ticino (all’interno della zona delimitata a lago dalle boe di segnalazione, nonché tutto l’alveo fluviale, fino al limite interno della zona A delle Bolle di Magadino) e Verzasca (all’interno della zona delimitata a lago dalle boe di segnalazione, nonché tutto l’alveo fluviale, compresa l’insenatura del Pozzaccio, fino all’altezza del limite nord della zona A delle Bolle di Magadino);	
							
						</div>
</li>
<li>
<div class="capoverso">
										B)	la pesca è inoltre vietata nella zona di protezione A delle Bolle di Magadino che è delimitata verso il lago, da Magadino alla foce della Verzasca, da boe di segnalazione.	
							
						</div>
</li>
<li>
<div class="capoverso">
										In questa zona è consentita, ad eccezione delle foci in ottemperanza alla lettera A), solo la pesca con reti limitatamente dal 15 luglio al 20 settembre, nel rispetto dell’art. 3 dell’ordinanza per la protezione delle Bolle di Magadino del 30 marzo 1979.	
							
						</div>
</li>
<li>
<div class="capoverso">
										2.	Lago Ceresio:	
							
						</div>
</li>
<li>
<div class="capoverso">
										A)	ai sensi dell’art. 6 della Convenzione tra la Confederazione Svizzera e la Repubblica Italiana per la pesca nelle acque italo-svizzere, la pesca è vietata alle foci dei fiumi Cassarate, Laveggio, Magliasina e Vedeggio e all’imbocco dell’emissario Tresa (la pesca è pertanto vietata dal ponte della dogana sia verso il lago che verso valle, come pure nella zona a lago fino al debarcadero);	
							
						</div>
</li>
<li>
<div class="capoverso">
										B)	la pesca è inoltre vietata:	
							
						</div>
</li>
<li>
<div class="capoverso">
										–	nelle arcate del ponte-diga di Melide, all’interno dell’area delimitata dagli appositi cartelli indicatori;	
							
						</div>
</li>
<li>
<div class="capoverso">
										–	presso le gabbie flottanti al porto di Lugano Loreto all’interno dell’area delimitata dai cartelli di divieto e all’esterno della stessa per una fascia di 10 m;	
							
						</div>
</li>
<li>
<div class="capoverso">
										–	dalla passeggiata pedonale ciclabile Agno-Magliaso lungo la tratta adiacente alla ferrovia Lugano-Ponte Tresa.	
							
						</div>
</li>
<li>
<div class="capoverso">
										c)	Zone di protezione temporanee nei laghi Verbano e Ceresio. Nelle seguenti zone qualsiasi tipo di pesca è vietato nel periodo di protezione del lucioperca (1° aprile-31 maggio).	
							
						</div>
</li>
<li>
<div class="capoverso">
										1.	Lago Verbano:	
							
						</div>
</li>
<li>
<div class="capoverso">
										A)	All’interno della fascia di lago di 250 m attorno alle isole di Brissago.	
							
						</div>
</li>
<li>
<div class="capoverso">
										B)	Golfo di Locarno: dal limite della zona di protezione permanente della foce del fiume Maggia fino al trampolino del lido di Locarno, per un’estensione di 100 m dalla riva.	
							
						</div>
</li>
<li>
<div class="capoverso">
										2.	Lago Ceresio:	
							
						</div>
</li>
<li>
<div class="capoverso">
										A)	Golfo di Lugano: dalla foce del Cassarate fino alla fontana a lago di Paradiso, per un’estensione di 80 m dalla riva.	
							
						</div>
</li>
<li>
<div class="capoverso">
										B)	Golfo di Agno: dal limite della zona di divieto di pesca con reti in località Cosliva fino alla foce del Vecchio Vedeggio (compresa) per un’estensione di 100 m dalla riva.	
							
						</div>
</li>
<li>
<div class="capoverso">
										C)	Capolago: l’area definita dalla riva e dalla linea ideale tra la punta del lido di Riva S. Vitale e l’imbarcadero della società di Navigazione a Capolago.<a href="#" id="id49833" onclick="javascript:nota(event,49833);return false;" title="  Lett. modificata dal DE 26.10.2016; in vigore dal 1.1.2017 - BU 2016, 427."><sup>[2]</sup></a><div id="div49833" style="display: none;"></div>
</div>
</li>
<li>
<div class="capoverso">
										d)	Zone di divieto permanenti di pesca con reti:	
							
						</div>
</li>
<li>
<div class="capoverso">
										1.	Golfo di Agno: dalla darsena Vigotti a Magliaso in linea retta alla proprietà dello Stato in territorio di Montagnola, località Cosliva.	
							
						</div>
</li>
<li>
<div class="capoverso">
										2.	Golfo di Capolago: dal debarcadero di Melano in linea retta al Sasso di Riva.	
							
						</div>
</li>
<li>
<div class="capoverso">
										3.	Nello stretto di Lavena.	
							
						</div>
</li>
<li>
<div class="capoverso">
										4.	Golfo di Ascona: dal porto dell’Eden Roc in linea retta alla punta del Cantonaccio.	
							
						</div>
</li>
<li>
<div class="capoverso">
										5.	Isole di Brissago: all’interno della fascia di lago di 250 m attorno alle isole di Brissago è vietata la posa di qualsiasi rete.	
							
						</div>
</li>
<li>
<div class="capoverso">
										6.	Golfo di Locarno: dalla foce del riale Rabissale in linea retta al trampolino del lido di Locarno.	
							
						</div>
</li>
</ul>
<ul class="articoli">
<li>
<div class="capoverso">
<b>Art. 2</b>
											Le zone di protezione permanenti sono di regola segnalate mediante cartelli indicatori e/o boe. Le zone di protezione temporanee non sono segnalate sul terreno.	
							
						</div>
</li>
</ul>
<ul class="articoli">
<li>
<div class="capoverso">
<b>Art. 3</b>
											Il presente decreto è pubblicato nel Bollettino ufficiale delle leggi e degli atti esecutivi del Cantone Ticino ed entra in vigore il 1° gennaio 2013.	
							
						</div>
</li>
</ul>
<p class="testoLeft">Pubblicato nel BU <b>2012</b>, 495.  </p>
<ul class="articoli">
<li>
</li>
</ul>
</li></ul></div>